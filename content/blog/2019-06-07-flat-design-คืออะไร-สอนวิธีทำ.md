---
title: Flat Design คืออะไร? + สอนวิธีทำ
thumbnail: /blog/img/1-bqt8t5vpvefwpwc_1fzara.jpeg
date: 2019-06-06T09:27:45.136Z
description: >-
  คงไม่มีใครปฏิเสธว่า flat design เป็น design trend ที่มาแรงที่สุดในขณะนี้
  คำถามก็คือมันจะเป็นเหมือน design trend
---
## ความเป็นมาของ Flat Design

ในช่วง 2 – 3 ปีที่ผ่านมา การออกแบบต่างๆ ไม่ว่าจะเป็นเว็บไซต์หรือแอปพลิเคชัน มักจะใช้แนวคิดที่เรียกว่า “Skeuomorphism” แต่ในปัจจุบัน นักออกแบบเริ่มมองว่าเรากำลังออกแบบงานที่เป็นดิจิตอลอยู่ ซึ่งเราไม่จำเป็นต้องไปเลียนแบบสิ่งของที่มีอยู่ในชีวิตจริงแต่อย่างใด เพราะบางคนอาจจะไม่เคยเจอหรือเคยใช้สิ่งนั้นเลยด้วยซ้ำ การออกแบบโดยเน้นไปที่ฟังก์ชั่นการใช้งานดูจะเหมาะสมกว่า

หลังจากที่ Microsoft ได้เปิดตัว Windows Phone 7 และ Windows 8 ผู้คนก็เริ่มรู้จัก flat design มากขึ้น ด้วย UI(User Interface) ที่ดูทันสมัย แปลกตา สีสันสดใส ในขณะเดียวกันก็ดูเรียบง่าย ทำให้ flat design ได้รับความนิยมในเวลาอันรวดเร็วและถูกนำมาใช้อย่างแพร่หลายในงานออกแบบไม่ว่าจะเป็นเว็บไซต์หรือแอปพลิเคชัน เรื่องนี้อาจสะท้อนให้เห็นว่า บางทีคนเราก็ไม่ได้ต้องการ UI ที่หวือหวา น่าตื่นตาตื่นใจเสมอไป ขอแค่ UI ที่เรียบง่าย และสามารถตอบสนองความต้องการได้ก็เพียงพอแล้ว

![A Month With Windows 8 – Week 2 by Jamie Ryan](/blog/img/index.jpg "A Month With Windows 8 – Week 2 by Jamie Ryan")

## Flat Design คืออะไร ?

แนวคิดของ flat design ก็คือ การออกแบบทุกอย่างให้ดูแบนราบ โดยจะลดการใช้อะไรก็ตาม ที่จะทำให้ดูมีมิติออกไป ไม่ว่าจะเป็น การให้แสงและเงา การใส่พื้นผิวให้กับวัตถุ การไล่สี รวมไปถึงสิ่งอื่นๆ ที่จะทำให้วัตถุนั้นลอยออกมา ที่เป็นเช่นนี้ก็เพราะว่า flat design ต้องการให้ users โฟกัสไปที่ตัว content จริงๆ มากกว่าที่จะไปสนใจสิ่งอื่นๆ ความท้าทายของการใช้ flat design ก็คือ เราจะออกแบบอย่างไร ให้ users ยังคงรู้ว่า element นี้มีไว้ทำอะไร ทั้งๆ ที่มันดูแบนราบไปแล้ว
